---
title: "Қазақстандағы Украина Елшісі гуманитарлық көмек штабының волонтерлерімен кездесті."
description: "Украинаның Қазақстан Республикасындағы Елшісі Петр Врублевский еріктілердің ең көкейтесті сұрақтарына шын жауап беріп, Орталық Азия елдерінің ішінде Қазақстанның Украина халқына ең зор көмек көрсеткенін айтты."
---

16 сәуір күні гуманитарлық қолдау штаб волонтерлінің Қазақстандағы Украина елшісі Петр Врублевскиймен кездесуі өтті. Әңгіме бейресми және жайлы ортада өтті - көгалда ұзын үстелдер емес жұмсақ жиһаз, жейделердің орнына футболка мен кестелі көйлектер болды, тіпті Петр Юрьевичтің иті де қонақтарға қосылды.

Көптеген сұраққа жауаптың шынайы және ашық болғаны сонша, олар «off the records», яғни, жазбадан тыс айтылды. Ең алдымен, елшіден соғыс басталғалы келесі күні-ақ штабқа жаппай келе бастаған гуманитарлық көмек көлеміне қалай қарайтыны сұралды. Петр Юрьевич Қазақстан азаматтарынан ондай зор көмекті күтпегені туралы ашық айтты. Сонымен қатар, ол Қазақстан үкіметінің ұстанымын бейтарап деп санамайтынын атап өтті – оның ойынша, біздің ресми үкімет қолынан келетін бар әрекетті жасады. Ол қазақстандықтардың да, украиндықтардың да өзіне көмектесу үшін күндіз-түні еңбек етіп жүрген Қазақстанның Украинадағы Елшісі Дархан Кәлетаевты бөлек тағы да жылы лебізбен атап өтті.

Басқа елдердің украин халқына жәрдем етуге қатысуы, БАҚ өкілдерінің соғысқа қатысты мәлімдемелері, үгіт-насихат және Украинадан Қазақстанға келген адамдар жайлы әңгіме өтті. Сондай-ақ елшіден украин азаматтарының өзі қазақстандық қолдау туралы хабардар ма деген сұрақ қойылды. Петр Юрьевич бұл туралы гуманитарлық көмек алушылар да, Украина президентінің кеңсесі де, тіпті бірінші ханым - президенттің жұбайы Елена Зеленская да біледі деп сендірді.

Петр Юрьевич қалай елші болып жұмыс істей бастағаны жайлы жеке сұраққа да жауап қайтарды, ол атасының жолын қуған екен. «Мансабымның баламасы болмады. Балабақшаға мені бағып қаққан ата-әжем жетектеп апарды. Мектепте ағылшын тілін жақсы оқып жүрдім, тарихқа да қызығатынмын. Ал атам халықаралық қатынастар кафедрасының профессоры болған. Таңдау нұсқаларым да көп болмады. Оқуды бітіргеннен кейін біраз сенделдім, коммерция болды. Бір кезде «мен мұнда не бітіріп жүрмін?» деген ой келді. Содан кейін мен өзім жақсы көретін іспен айналыса бастадым», - деп осылайша Петр Юрьевич қысқаша қорытындылады.

Бір жарым сағаттық әңгіме-дүкеннен кейін елшіге гуманитарлық қолдау штабының жұмысы жайлы айтылды. Соңында Евгений Рыбалко штабтың ауқымды жоспарларымен қатар, волонтерлер қауымдастығының жаңалықтарымен бөлісті, оның құрамында көптеген супервайзер, логист, ақпарат мамандары, тіпті психологиялық қолдау қызметі де бар.
