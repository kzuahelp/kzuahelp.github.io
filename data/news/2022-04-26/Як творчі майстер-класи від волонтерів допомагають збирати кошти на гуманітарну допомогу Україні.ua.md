---
title: "Як творчі майстер-класи від волонтерів допомагають збирати кошти на гуманітарну допомогу Україні"
description: "Майстер-класи від Штабу гуманітарної підтримки вже стали доброю традицією, яка не тільки об'єднує однодумців, але й допомагає в подальшій закупівлі гуманітарної допомоги українському народові."
---

У минулі вихідні офіс Штабу знову поринув у творчій процес: наші гості разом з волонтерами відвідали майстер-класи зі створення значків та квітів з полімерної глини, а також з розпису великодніх яєць. А на учасників недільного майстер-класу чекав ще й приємний сюрприз - великоднє чаювання з пасками. 

Наші майстер-класи - це водночас справжня арт-терапія для учасників, нагода знайти однодумців та можливість допомогти нам влаштувати благодійний ярмарок, тому що всі зроблені на майстер-класах вироби йдуть на продаж. А всі зібрані кошти будуть направлені на придбання гуманітарної допомоги українському народові. 

 Дякуємо нашим дівчатам, які невпинно влаштовують майстер-класи - це Ірина Феоктістова та Сніжана Бєлоконь. І ми раді будемо вітати всіх майстрів, що готові на волонтерських засадах проводити майстер-класи в нашому Штабі!

Також для проведення кожного такого майстер-класу нам потрібні матеріали та інструменти - ми будемо нескінченно вдячні, якщо Ви допоможете нам вирішувати це питання. 

В чому є потреба на майстер-класи?

1. Кольорові олівці, фарби, папір, полотна, пензлики - все для малювання
2. Полімерна глина, бісер, намистини, пряжа та спиці, нитки та волосінь - все для рукоділля
3. Набори для вишивання
4. Фарба по тканині

Будемо раді бачити Вас на наших майстер-класах!
